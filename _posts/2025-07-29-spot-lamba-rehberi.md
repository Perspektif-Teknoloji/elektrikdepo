---
title: Spot Lamba Çeşitleri ve Değiştirme Rehberi
layout: post
date: 2025-07-29
categories: [aydınlatma, dekorasyon]
permalink: /spot-lamba-rehberi/
---

# Spot Lamba Çeşitleri ve Değiştirme Rehberi

Spot lambalar geçmiş dönemlerde kafe ve restoranlar gibi işletmelerde ya da ofis gibi mekanlarda iç ya da dış aydınlatma olarak kullanılırken, günümüzde ev dekorasyonu için de kullanılan şık bir aydınlatma önerisi olarak karşımıza çıkmaktadır. Spotlar modern bir aydınlatma ürünü olarak mekanlara ekstra şık bir görünüm kazandırmaktadır.

Birçok insan spot lamba dekorasyonu için hangi spot çeşitlerinin daha uygun olduğuna karar vermekte zorlanmakta, spot lamba değiştirme konusunda tereddütler yaşamaktadır. Biz bu yazımızda sizler için spot çeşitleri ve spot ışık değiştirme ile ilgili bilgilere yer vermek istedik.

## Spot Çeşitleri Nelerdir?

Spotlar kendi içinde sıva üstü ve sıva altı (gömme) olarak ikiye ayrılmaktadır.

### Sıva Üstü Spotlar
Tavan ya da duvarda elektrik tesisatı üzerine monte edilebilen spot çeşididir. Sıva üstü spotlar için örnek olarak; yatak odasında kullanılan abajurları, masa lambaları, duvar armatürü ile kullanılan spotları örnek verebiliriz. Ayrıca tablo aydınlatma ürünü olarak da kullanılabilen sıva üstü spotlar her yere uyum sağlayabilen, birden fazla aydınlatma girişi olabilen spot çeşidi olarak karşımıza çıkıyor.

### Gömme Spotlar (Sıva Altı)
Adından da anlaşılacağı gibi gömme spotlarda tesisat sıva altında bulunmakta, spotun yerleştirildiği alan ile spot bütünleşik olarak görünmektedir. Zemin ya da tavanla bütünleşik görünümde olan gömme spotlar şık bir aydınlatma dekorasyonu olarak özellikle cafe, restoran gibi mekanlarda sıklıkla tercih edilmekte, evlerde de tavanda ya da raf aralarında kullanılabilmektedir.

## Spot Lamba Nasıl Değiştirilir?

Spot lamba değiştirmek geleneksel ampulleri değiştirmekten daha zor görünmektedir. Ancak basit yollarla spot lambalar kolaylıkla değiştirilebilir.

- Öncelikle sıcak yüzeyle temas etmemek adına lamba değiştirmeden önce ışıkların en az 20 dakika ya da yarım saat boyunca kapalı olduğundan emin olmalısınız.
- Spot ışıkları dış kenarlardan tutup yavaşça döndürerek çıkarabilirsiniz. Bu aşamada ince uçlu bir tornavida kullanmanız işinizi kolaylaştıracaktır.
- Spot ışığın dış kenarından sonra iç kenarını çıkarmak için tornavidayı iki kenar arasına sokarak yavaşça bastırmalısınız. Bu şekilde ampulün bulunduğu alana ulaşabilirsiniz. Kabloya bağlı ampulleri çıkarmak için dikkatli olmalısınız.
- Bu aşamada spot ışığını koruyan camı temizlemeniz temiz bir ışık elde etmeniz için önerilmektedir.
- Yeni ampulü spot ışığı alanına yerleştirmek için metal halkanın ampulün iç kenarına tutunması gerekir. Yavaşça iterek ampulün oturmasını sağlayabilirsiniz.
- Ampulu değiştirdikten sonra mekanizma alanın içine doğru iterek ve yavaşça döndürerek yerleşmesini sağlayın ve sabitleyin.

Spot ışıkları bu şekilde değiştirebilir, yüksek verim almak için belli periyotlarla (mekandaki havanın camları kirletme oranına bağlı olarak 6 – 12 ay) koruyucu camları temizleyebilirsiniz.

## Daha Fazla Bilgi
Spot lamba çeşitlerimizi incelemek için [tıklayınız](https://www.elektrikdepo.com.tr/spot-lamba).

**Elektrik Depo**  
[www.elektrikdepo.com.tr](https://www.elektrikdepo.com.tr/)